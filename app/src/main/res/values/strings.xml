<resources>
    <string name="app_name">Suchetana</string>
    <string name="about_us">
        বিনোদন থেকে শিক্ষা, অবসর যাপন থেকে নিঃসঙ্গতা দূর— সবেতেই বই শ্রেষ্ঠ অবলম্বন। সেই প্রাচীন কাল থেকে বাংলা তথা আপামর বাঙালি বইয়ের প্রেমে পাগল। বাঙালির সেই ভালবাসা, উন্মাদনা, সমস্ত কিছুকে সাক্ষী রেখে ১৯৫৭ সালে পথ চলা শুরু করে আনন্দ পাবলিশার্স। বাংলা সাহিত্য থেকে পড়াশুনোর বই, প্রবন্ধ, কবিতা, গল্প থেকে উপন্যাস— ছয় দশকেরও বেশি সময় ধরে আনন্দ পাবলিশার্স বাঙালিকে উপহার দিয়েছে একের পর এক সেরা বই।

বর্তমানে আনন্দ পাবলিশার্স বিশ্বের সর্ববৃহৎ বাংলা বইয়ের সম্ভার। বিশ্বব্যাপী ছড়িয়ে-ছিটিয়ে থাকা আপামর বাঙালি প্রতিনিয়ত উপহার পেয়ে চলেছেন নানা মননশীল ও জনপ্রিয় বই।

তবে আজকের জনপ্রিয়তার শীর্ষে পৌঁছনো, ততটাও সহজ ছিল না। ১৯৫৭ সালে ‘আনন্দবাজার পত্রিকা’-র সংস্থার কর্ণধার শ্রীঅশোককুমার সরকারের হাত ধরে যাত্রা শুরু করে আনন্দ পাবলিশার্স। উৎকর্ষ এবং আভিজাত্যের ছোঁয়া বরাবরই দেখা গিয়েছে আনন্দ পাবলিশার্স থেকে প্রকাশিত বইগুলির মধ্যে। এই প্রকাশনা সংস্থার সঙ্গে যুক্ত লেখকরাও এক-একজন দিকপাল বটে! একাল থেকে সেকাল— কে নেই সেই গ্রন্থতালিকায়! নবীন-প্রবীণ লেখকদের সমাবেশে এই সূচি আরও সমুজ্জ্বল।
    </string>
</resources>